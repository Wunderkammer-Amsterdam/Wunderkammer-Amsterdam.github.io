Eric is een bevlogen innovator, een gepassioneerd verteller, een aanstekelijk inspirator en strategisch denker. Eric 
verbindt grote lijnen met de wezenlijke details en heeft oog voor de essentie, menselijke maat en voor plezier.

Eric studeerde technische bedrijfskunde aan de Universiteit van Twente met nadruk op strategisch management, industriële
 marketing en innovatiemanagement. Hij werkte ruim tien jaar als lijn- en projectmanager in het bedrijfsleven, zowel in 
 binnen- als in het buitenland (oa Maleisië, Polen, Frankrijk).

In 2004 verruilt hij het driedelig grijs voor de passie voor creativiteit en ondernemerschap. Hij ontwikkelt zich van 
manager tot documentair fotograaf, conceptontwikkelaar en ondernemer.

In zijn vrije tijd studeert Eric (klassieke) zang, speelt gitaar, is een fanatiek buitensporter (wielrennen, hardlopen) 
en houdt van fotografie, koken, cultuur, yoga, socratische gespreksvoering.

